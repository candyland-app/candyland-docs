Candyland
=========


Εξαμηνιαία Εργασία για το μάθημα της Τεχνολογίας Λογισμικού

### Η ομάδα:
--------

Αβδελάς Λεωνίδας (@LoniasGR) AM: 3113182
Μητρόπουλος Κωνσταντίνος (@tsikos7) AM: 3113169
Μπαξόπουλος Γεώργιος (@georgebax) AM: 3113021
Ορφανουδάκης Φίλιππος (@PhilOrfan) AM: 3113140
Σινάνι Κλαούντιο (@klauscfhq) AM: 3113623
Στυλιανίδης Χρήστος (@Jezulas) AM: 3113130

### Σκοπός του Συστήματος
-------------

Στα πλαίσια της εργασίας αυτής θα κατασκευάσουμε μια διαδικτυακή πλατφόρμα η οποία θα απευθύνεται σε γονείς που σκοπεύουν να κανονίσουν εξωσχολικές δραστηριότητες για τα παιδιά τους. 

> Συγκεκριμένα, σκοπός του συστήματος είναι η συλλογή των διάφορων δραστηριοτήτων για παιδιά που συμβαίνουν στην πόλη σε μία διαδικτυακή πλατφόρμα, από όπου θα μπορούν όλοι οι Χρήστες-Γονείς να βρίσκουν με ευκολία δραστηριότητες για τα παιδιά τους. Επίσης σκοπός της πλατφόρμας είναι η διευκόλυνση διαφόρων τοπικών παρόχων δραστηριοτήτων να φέρουν κόσμο στα events/δραστηριότητές τους.

Αντικειμενικός στόχος είναι φυσικά η ικανοποίηση των αναγκών των παιδιών και γονιών, ενώ απαραίτητη είναι και η εξαγωγή κέρδους, με τρόπους που θα αναλυθούν στη συνέχεια.

### Κατηγορίες Χρηστών
-------------

Οι χρήστες της πλατφόρμας αυτής θα είναι: 
* **Ανώνυμοι Χρήστες**: Χρήστες που δεν έχουν κάνει Sign In στην πλατφόρμα. Οι χρήστες αυτοί μπορούν μόνο να περιηγηθούν στο Home της πλατφόρμας, να δουν ενδεικτικά κάποιες δραστηριότητες ώστε να γνωρίσουν την πλατφόρμα και το σκοπό της. Μπορούν επίσης να επικοινωνήσουν με τους Διαχειριστές για οποιαδήποτε πληροφορία.
* **Γονείς**: Χρήστες που έχουν κάνει Sign In στην πλατφόρμα ως Γονείς και επιθυμούν να βρούν δραστηριότητες για τα παιδιά τους. Αυτοί οι χρήστες έχουν πρόσβαση σε όλες τις λειτουργίες που αναφέρονται πιο κάτω, όπως περιήγηση στις δραστηριότητες, αγορά εισιτηρίου για όποια δραστηριότητα επιθυμούν, δημιουργία Review για δραστηριότητα του παρελθόντος που συμμετείχε το παιδί τους, αλλαγή των πληροφοριών του προφίλ τους και άλλα.
* **Πάροχοι Υπηρεσιών**: Χρήστες που έχουν κάνει Sign In ως Πάροχοι Υπηρεσιών και επιθυμούν να προσθέσουν στον κατάλογο τις δραστηριότητες που οργανώνουν, ώστε να έχουν πρόσβαση σε αυτές οι Γονείς. Οι χρήστες αυτοί μπορούν να προσθέσουν δραστηριότητες, να αλλάξουν το πακέτο τους απο basic σε premium, να ακυρώσουν/τροποποίησουν κάποια δραστηριότητα που έχουν ήδη βάλει στη λίστα και άλλα.
* **Διαχειριστές**: Χρήστες υπεύθυνοι για τη διαχείριση της πλατφόρμας και την ομαλή λειτουργία της. Οι χρήστες αυτοί μπορούν να επεξεργαστούν πληροφορίες όλων των χρηστών, να επεξεργαστούν δραστηριότητες που βρίσκονται στη λίστα, να εγκρίνουν δραστηριότητες, να εγκρίνουν Reviews που βρίσκονται σε αναμονή, να κλειδώσουν λογαριασμούς, να προσθέσουν διαχειριστές και άλλα.

> Stakeholders: Θεωρούμε οτι stakeholders της πλατφόρμας είναι όλοι εκέινοι που έχουν όφελος από την επιτυχή λειτουργία της, είτε αυτό είναι σε μορφή κέρδους είτε σε μορφή ικανοποίησης κάποιας ανάγκης τους. Αυτοί είναι πρώτα οι ιδιοκτήτες της, ύστερα οι Γονείς που επιθυμούν να έχουν τη δυνατότητα εύκολης εύρεσης δραστηριοτήτων για τα παιδιά τους και οι Πάροχοι Υπηρεσιών που επιθυμούν να προμοτάρουν τις δραστηριότητες τους. Ύστερα είναι οι Διαχειριστές οι οποίοι πληρώνονται από τους ιδιοκτήτες της πλατφόρμας και τέλος όλοι όσοι επωφελούνται, άμεσα ή έμμεσα, από την επιτυχία της πλατφόρμας.



### Δυνατότητες Χρηστών
--------------

Οι διάφοροι χρήστες θα έχουν οποιαδήποτε στιγμή τις εξής δυνατότητες:

* **Ανώνυμοι Χρήστες**
    * Να μπορούν να γνωρίσουν τον σκοπό και τα διάφορα features της πλατφόρμας που θα φαίνονται στην Αρχική Σελίδα.
    * Να μπορούν να δουν ενδεικτικά παραδείγματα δραστηριοτήτων
	* Να μπορούν να γίνουν εγγεγραμένοι χρήστες (Register) ως Γονείς ή ως Πάροχοι Υπηρεσιών.
	* Να μπορούν να επικοινωνήσουν με τους ιδιοκτήτες της πλατφόρμας.
	* Να μπορούν να λύσουν κάποιες απορίες τους βλέποντας το σχετικο FAQ (Frequently Asked Questions) section. 

* **Γονείς**
	* Κατά την εγγραφή τους οι Γονείς θα πρέπει να παρέχουν στο σύστημα τις εξής πληροφορίες:
		* Ονοματεπώνυμο
		* Email
		* Username
		* Κωδικό πρόσβασης
		* Φωτογραφία ταυτότητας
		* (Optional) Τόπος διαμονής
		* (Optional) Πλήθος και ηλικίες παιδιών
		* (Optional) Φωτογραφία
		* (Optional) Κατήγορίες δραστηριοτήτων που τον ενδιαφέρουν
		* (Optional) Τηλέφωνο
	* Να μπορούν να βρουν τις διαθέσιμες δραστηριότητες στην περιοχή τους.
	* Να μπορούν να ψάξουν για δραστηριότητες με βάση συγκεκριμένα κριτήρια όπως:
		* Ημερομηνία
		* Περιοχή ή Διεύθυνση
		* Προτεινόμενες ηλικίες
		* Κατηγορία Δραστηριότητας
		* Κόστος
		* Tags (πχ Ανοιχτός/Κλειστός χώρος, Φαγητό, Κλιματισμός, κ.α)
	* Να μπορούν να κάνουν search για συγκεκριμένες δραστηριότητες
	* Να μπορούν να προσθέσουν δραστηριότητες για τα παιδιά τους στο καλάθι τους.
	* Να μπορούν να επεξεργαστούν και να αγοράσουν ό,τι υπάρχει στο καλάθι τους.
	* Να μπορούν να κάνουν Save κάποια δραστηριότητα ώστε να την δουν αργότερα.
	* Να μπορούν να δουν οποιαδήποτε στιγμη τις Saved δραστηριότητες τους.
	* Να έχουν πρόσβαση σε ιστορικό προηγούμενων αγορών τους.
	* Να μπορούν να κάνουν Review/Rate διοργανώσεις που παρευρέθηκαν τα παιδιά τους στο παρελθόν (Επιβράβευση πλήθους τέτοιων ενεργειών με Extra Credits).
	* Να έχουν πρόσβαση σε στοιχεία επικοινωνίας με τον πάροχο.
	* Να μπορούν να προσθέσουν Credits στο ηλεκτρονικό τους πορτοφόλι (Wallet) οποιαδήποτε στιγμή με διάφορες πιστοτικές μεθόδους (credit card, paypal, etc).
	* Να μπορούν να βλέπουν τις δραστηριότητες που έχουν κλείσει.
	* Να μπορούν να αλλάξουν τα στοιχεία του λογαριασμού τους.
	* Να μπορούν να επικοινωνήσουν με τους ιδιοκτήτες της πλατφόρμας.
	* Να μπορούν να λύσουν κάποιες απορίες τους βλέποντας το σχετικο FAQ (Frequently Asked Questions) section. 

* **Πάροχοι Υπηρεσιών**
	* Κατά την εγγραφή τους οι Πάροχοι Υπηρεσιών θα πρέπει να παρέχουν στο σύστημα τις εξής πληροφορίες:
		* Ονοματεπώνυμο
		* Email
		* Κωδικό πρόσβασης
		* ΑΦΜ
		* Διευθύνσεις και περιγραφές χώρων που θα εχουν στην κατοχή τους (αυτό δεν ξέρω πως λειτουργει ακριβώς... θεωρητικα δεν θα πρέπει να βάλει χώρους που να μην είναι legit όπως το σπίτι του πχ) (εννοω δεν θα πρεπει να ξεκαθαρίζουν τι χώρους έχουν στην κατοχή τους απο την αρχή; - φυσικα θα μπορουν να προσθεσουν κιολας)
		* (Optional) Περιγραφή
	* Να μπορούν να προσθέσουν τις δραστηριότητες που παρέχουν. Σε αυτές τις δραστηριότητες θα πρέπει να παρέχουν τις εξής πληροφορίες:
		* Ημέρες και ώρες διεξαγωγής (μπορούν να θέσουν και εβδομαδιαιες δραστηριότητες)
		* Χώρος διεξαγωγής
		* Διεύθυνση διεξαγωγής
		* Περιγραφή
		* Στοιχεία δραστηριότητας με τη μορφή tags (πχ Ανοιχτός/Κλειστός χώρος, Φαγητό, Wifi, κ.α)
		* Δυνατότητα και όροι ακύρωσης απο Γονείς (πχ Επιτρέπονται ακυρώσεις μέχρι 2 μέρες πριν, με επιστροφή του 30% των χρημάτων)
	* Να μπορούν να βλέπουν τις κρατήσεις που έχουν γίνει και τον αριθμό των συμμετεχόντων.
	* Να μπορούν να απαντήσουν στα Reviews του χρήστη.
	* Να μπορούν να επεκτείνουν μία δραστηριότητα προσθέτοντας και άλλες ημέρες και ώρες.
	* Να μπορούν να αλλάξουν τα στοιχεία του λογαριασμού τους.
	* Να μπορούν να επικοινωνήσουν με τους ιδιοκτήτες της πλατφόρμας.
	* Να μπορούν να λύσουν κάποιες απορίες τους βλέποντας το σχετικο FAQ (Frequently Asked Questions) section. 
	* (Premium only) Να μπορούν να δουν την επισκεψιμότητα των δραστηριοτήτων τους.
	* (Premium only) Να μπορούν να επιλέξουν ποιες δραστηριότητες τους θέλουν να προωθήσουν περισσότερο.

* **Διαχειριστές**
	* Να μπορούν να διαχειριστούν πληροφορίες χρηστών, reviews/ratings και δραστηριότητες
	* Να μπορούν να εγκρίνουν δραστηριότητες.
	* Να μπορούν να εγκρίνουν Reviews για ανάρμοστες συμπεριφορές.
	* Να μπορούν να αναθέσουν και να ανακαλέσουν ρόλους και δικαιώματα χρηστών.
	* Να μπορούν να κλειδώσουν χρήστες (ban).
	* Να μπορούν να κάνουν reset password χρήστη.

### Περιορισμοί
-------------

* Επιστροφές από Credits σε χρήματα δεν γίνονται
* Οι κρατήσεις επιβεβαιώνονται από εμάς και αρκεί η επίδειξη του εντύπου για τη συμμετοχή του παιδιού στη δραστηριότητα. Ο πάροχος πρέπει να συμφωνήσει σε αυτή τη διαδικασία για τη συμμετοχή του στην πλατφόρμα
* Η διαδικασία τροποποίησης είναι η εξής: Ο πάροχος επιλέγει να τροποποιήσει μία υπάρχουσα εκδήλωση. Τότε είναι αναγκασμένος να επιστρέψει το ποσό που του έχει καταβληθεί και οι πελάτες που είχαν κάνει κράτηση λαμβάνουν ειδοποίηση για το συμβάν με δύο επιλογές: Να λάβουν πίσω τους πόντους που είχαν καταθέσει ή να κλείσουν εκ νέου θέση στην δραστηριότητα με τις νέες προδιαγραφές που έχουν τεθεί από τον πάροχο. Σε κάθε περίπτωση ο γονέας δέχεται μήνυμα που περιγράφει τις εκάστοτε αλλαγές.
* Ο αριθμός θέσεων για κάθε δραστηριότητα είναι περιορισμένος από κάποιο νούμερο.
* Δεν θα μπορεί να γίνει login από πάνω από μία συσκευή ταυτόχρονα. Σε περίπτωση απόπειρας σύνδεσης από νέα συσκευή, η παλιά συσκευή θα αποσυνδέεται και θα εμφανίζεται ανάλογο μήνυμα.
* Σε περίπτωση δραστηριότητας που διεξάγεται εβδομαδιαία, οι Γονείς μπορούν να επιλέξουν να κλείσουν μεμονομένες ημερομηνίες (Δεν μπορούν δηλαδή να κλείσουν για κάθε Τρίτη)
* Δραστηριότητες που επαναλαμβάνονται (πχ εβδομαδιαία) θα μπορούν να προσθέτονται στη λίστα για συνολικό χρονικό διάστημα μέχρι 6 μήνες, ώστε να μην γεμίζει η βάση δεδομένων της πλατφόρμας με άχρηστες ξεχασμένες δραστηριότητες
* Τα χρήματα των Γονέων που μετατράπηκαν σε Credits sτο ηλεκτρονικό τους πορτοφόλι έχουμε μεταφερθεί σε εναν λογαριασμό της πλατφόρμας. Αυτά τα χρήματα δεν μπορούν να χρησιμοποιηθούν εκτός από το να πληρωθεί κάποια δραστηριότητα.
* Αν κάποιος πάροχος που έχει γίνει Ban στο παρελθόν (έλεγχος του ΑΦΜ κατά το register) παει να φτιάξει καινούριο λογαριασμό, απορρίπτεται η προσπάθεια του.


### Παραδοχές
-------------

* Οι Πάροχοι Υπηρεσιών έχουν αποδεχθεί οτι για τη συμμετοχή στην δραστηριότητα που παρέχουν αρκεί το χαρτί που δίνεται από την πλατφόρμα στους Γονείς κατα την ολοκλήρωση της συναλλαγής.
* Αν κάποιες διαθέσιμες θέσεις μιας δραστηριότητας καλυφτούν εκτός της πλατφόρμας, τότε οφείλει ο πάροχος να ενημερώσει το σύστημα άμεσα για να μην δημιουργηθούν προβλήματα.

### Εμβέλεια του συστήματος
-------------

* Εμπίπτει στον σύστημα η επιβεβαίωση της κράτησης. Για τη συμμετοχή στη δραστηριότητα αρκεί το χαρτί που παρέχει η πλατφόρμα στον χρήστη μετά τη συναλλαγή.
* Η επιστροφή χρημάτων λόγω ακύρωσης από τον πάροχο εμπίπτει στο σύστημα. Σε αυτήν την περίπτωση επιστρέφονται τα χρήματα από τον πάροχο στην πλατφόρμα και στον Γονέα ως Credit στο ηλεκτρονικό του πορτοφόλι.
* Η δυνατότητα ακύρωσης εκ μέρους του χρήστη εξαρτάται από το αν προσφέρει την δυνατότητα αυτή ο πάροχος (πχ επιστροφή 50% των χρημάτων - θα ορίζεται και αυτό από τον πάροχο) και το χρονικό διάστημα που ορίζει πως μπορεί να γίνει αυτό.
* Η επικοινωνία μεταξύ παρόχου και γονέα γίνεται εκτός της πλατφόρμας. Δεν υπάρχει δηλαδή δυνατότητα τύπου Chat στο πλαίσιο της πλατφόρμας.

### Πολιτική Εισιτηρίων
-------------

* Κατά την ολοκλήρωση της αγοράς ενός εισιτηρίου ο Γονέας δέχεται ενα mail με το εισιτήριο. Το εισιτήριο αυτο αρκεί για τη συμμετοχή των παιδιών του στη δραστηριότητα.
* Μεταβιβαση εισιτηρίου από ένα registered Γονέα σε άλλο registered Γονέα επιτρέπεται με κοινή αποδοχή και των δύο.
* Για να ακυρώσει ο πάροχος μία δραστηριότητα πρέπει να επιστρέψει το ποσό που του έχει καταβληθεί ώστε να επιστραφούν οι πόντοι στους αγοραστές. Σε περίπτωση που μία δραστηριότητα δεν πραγματοποιηθεί δίχως να ακυρωθεί επίσημα (δηλαδή χωρίς να ικανοποιηθούν οι όποιες υποσχέσεις έχουν γίνει από τον πάροχο κατά την δημιουργία της δραστηριότητας για την περίπτωση ακύρωσης), τότε καταχωρείται στον λογαριασμό του πόντος ποινής ο οποίος είναι εμφανής στην λίστα των δραστηριοτήτων
* Σε περίπτωση που μαζέψει 2 πόντους ο λογαριασμός του τερματίζεται.

### Βιοσημότητα Πλατφόρμας

* Το κέρδος προκύπτει με χρέωση μηνιαίου ποσού στους Παρόχους Υπηρεσιών, μέσω συνδρομής.
* Οι Πάροχοι Υπηρεσιών έχουν τη δυνατότητα αναβάθμισης του Basic πακέτου σε Premium με τα εξής πρόσθετα προνόμια:
	* προβολή της επισκεψιμότητας στις δραστηριότητες τους (πόσοι έκαναν κλικ σε αυτη και αγόρασαν, ποσοι δεν αγόρασαν, πόσο χρόνο αφιερώνουν κατα μέσο όρο, κ.α στατστικά).
	* προβολή των δραστηριοτήτων τους ως προτεινόμενες στην λίστα δραστηριοτήτων.
* Εισαγωγή διακριτικών διαφημίσεων.

